20

 

'Librorum scripturam „saevis“ viri docti duplici modo ex-
plicare studuerunt, quorum neuter ab omni parte mihi placet.
Plerumque arva ob eam causam ,‚saeva“ a poeta dicta esse cen-
sentur, quod saevus anguis in antro vicino morabatur. „Saepe
enim, ut Ernestii verbis utar, ex eventu talia epitheta formari
poetis solent.“ Recte quidem! Sed tamen illam explicationem
non plane probaverim, cum de serpente adhuc nullo modo sermo
fuerit, sed in versu 151 demum eius mentio fiat. Neque in
magna exemplorum Drakenb. laudatorum serie ullum invenitur,
quod cum „saevis arvis“‚ si „saevis“ propter terribilem draco-
nem dictum esse existimamus, audacia insonlentiaque conferri
possit. E. g. Ernestius laudat S. VIII, 622 „Ut ventum ad
Cannas, urbis vestigia priscae Defigunt diro signa infelicia-
vallo.“ Sed quis est, quin intelligat, quantum dissimilis sit
verbis de quibus hic ambigitur is locus, qui spectat ad foedissi-
mum illum pugnae Cannensis exitum, quae res omnibus carminis
lectoribus satis nota est? Neque aptius Rupertius confert. v. 153
verba „letalis ripa“ ; recte enim hic ripa ,‚letalis“ dici potest, quod
iam proxime praegredientibus verbis „monstrum exitiabile et
ira telluris genitum etc.“ anguis horridus comme-moratus est. —
Jam videamus alteram, qua Ernestius usus est, interpretandi
rationem. Vir doctus enim vocabulum „saevis“ de nimia sic-
citate et periculosa fontium penuria accipi vult. Quae expli-
catio bene se haberet, si illa arva plane aqua egerent. Sed
cum Bagrada flumen, cuius magnitudo vv. 141—143 exprimitur,
totam regionem perflueret, vocabulum ,‚saevis“ de siccitate ar-
vorum parum apte dictum esse videtur. Jam, quomodo ipse
de voce ‚‚saevis“ sentiam, non diutius tacebo. Primo ‚,saevis“
ut Heinsio et van Veenio ita mihi quoque corruptelae suspicio-
nem movit et „siccis“ rescribendum esse opinabar. Sed nunc
nihil mutare optimum videtur. Vocabulum ,‚saevis“ enim, quid
significet, versibus proxime sequentibus, quibus vicinum ob
varias causas terribile nemus describitur, planius definiri mihi
videtur. Quare in nonnullis antiquioribus editionibus post ,‚arvis“
recte colon positum est.

