7

 

duorum illorum generum locos ex libris V—-X petitos tractan—
dos suscepi atque spes me tenet, nisi multum tamen aliquid ad
pristinam sanitatem restituendam poetaeque verba recte intelli-
genda me contulisse.

Lib. V v. 4.

Initio libri quinti, quo magno cum ornatu a Silio claris-
sima atque atrocissima illa pugna ad lacum Trasimennum com-
missa enarratur, poeta Hannibalem „per alta silentia noctis“ in
collibus et silvis Trasimeneo vicinis insidias collocantem facit.
Tum versu quarto et duobus, qui sequuntur, lacus eiusque situs
ita describitur:

„At parte e laeva, restagnans gurgite vasto,
Effigiem in pelagi lacus humectabat inertis
Et late multo foedabat proxima limo;“

In vocabulo „laeva“ versus quarti consensu omnium
codicum firmato plurimi viri docti offenderunt illudque ver-
bum in ‚‚dextra“ mutaverunt. Quod quo iure fecerint, prius-
quam examinemus, duo alii loci ad situm lacus Trasi-
menni montiumque ei oppositorum pertinentes nobis inspiciendi
sunt. Prior locus est versus 824 superioris libri: „Tu laevos
propior collis accede, Choaspe“, quibus verbis Hannibal in con-
spectu lacus, Choaspem legatum, colles, qui ei ad laevam erant,
occupare iubet. Altero loco (vv. 95 et 96 huius libri) poeta
Corvinum quendam, qui Flaminio, temerario Romanorum con-
suli, ut diis cedens a consilio Karthaginienses aggrediendi desi—
steret, persuadere studebat, ita loquentem inducit: „nec laeva
stagnantibus undis effugium patet“, quibus verbis dicitur, Ro-
manis lacum Trasimennum laeva parte fuisse. Qui duo loci viris
doctis fortissime repugnare videntur lectioni, de qua nobis agen-
dum est „at parte e laeva“ etc. Drakenborchius, euius iudicium
Ernestius et Rupertius suum fecerunt, ad vocem ‚‚laeva“ 1. V,
v. 95 haec adnotat: „Supra in principio huius libri dixerat Silius,

