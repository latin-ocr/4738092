21

 

Lib. VI, v. 185 seqq.

Poeta, postquam vv. 181-184 angues Gigantum, hydram
Lernaeam, serpentem Hesperidum hortos custodientem memora-
vit, ut immanem magnitudinem draconis ad Bagradam flumen
morantis describeret, hisce verbis pergit:

„Tantus disiecta tellure sub astra coruscum
Extulit assurgens caput . . . .“

In codicum lectione ,‚disiecta“ omnes fere interpretes
haesisse et ad coniecturas confugisse video, sed, ut equidem
arbitror , falso. Heinsius pro „disiecta“ poetam „despecta“
scripsisse opinabatur, quod propositum valde arrisit -Draken-
borchio , hanc locutionem multis exemplis illustranti. Sed
frustra! Iam Schmidius Heinsii coniecturam respuit, „cum non
appareat, quomodo dici possit: »extulit caput,« si praecesserit
»despecta tellure« et ratio poscat, ut dictum sit: „extulit caput
et despexit terram sc. iam elatus s. erectus.“ Lefeburius
legendum proposuit ‚,disiuncta,“ quod vocabulum in Telleriano
codice, qui inter deteriores libros locum obtinet, scriptum in-
venit. Quod quomodo apte interpreter, me nescire libenter fateor.
Neque quod Thilo coniecit „ab infecta,“ quod collatis Verg.
Georg. II, 128 et Claud. in Rus. I, 301 pro „venenata“ usur-
patum esse putat, assensu dignum esse mihi videtur. Nam
praeterquam quod discrepantia scriptume traditae et coniecturae
haud ita levis est, non ab omni parte bona sententia evadit.
Quid multa? Meo iudicio nihil in tradita lectione mutari licet,
cum haec optimum sensum exhibeat. Quem ut recte evolva-
mus, inspiciendi nobis sunt vv. 176-180, quibus Marus narrat,
cum sociis comitantibus nemus, ubi horridus serpens in antro
versabatur, intrasset, „e vestibulo“ antri tartareum turbinem
erupisse, resonuisse solum, tellurem motam manesque procedere
visos esse. Verba autem „antrum ruere“ -— infinitivum „ruere“
ut „resonare“ et „moveri“ equidem cum Lefeburio propter vivi÷

