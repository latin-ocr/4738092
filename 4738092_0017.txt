10

 

vius¹ quoque et Silius ipse compluribus locis (cfr. l. V, v. 28:
„consul carpebat iniquas . . . vias [i. e. angustias]“, v. 42 et 43:
„Namque sub angustas artato limite fauces In fraudem duce-
bat iter“) produnt. Ι
Apparet igitur, Romanos non a meridie et h‘tore ad ori-
entem verso‚ ut Schlichteisenus aliique putant, sed a septen-
trionibus et ripa ad occidentem versa planitiem intravisse.
Quare Romanis lacus Trasimennus non ad laevam manum,
ut in versu 95 dicitur, sed aeque atque Hannibali, cum in con-
spectu lacus ducibus suis de instruenda acie mandata daret, ad
dextram partem situs erat. Vocabulum ‚,laeva“ igitur (vers. 95)
mendosum statuendum est. Idem cum iam Cluverus, Lefebu-
rius, Bothius opinarentur, non memorantes causas, quibus
suspicio iis movebatur, loco medicinam adhibere conati sunt.
Cluverus ‚,laeva“ scribarum culpa ortum et „dextra“ legendum
putavit. Sed haec medela nimis audax atque violenta esse
mihi videtur, cum, quomodo factum sit, ut genuina scriptura
,‚dextra“ librariorum errore in ,‚laeva“, mutaretur, vix cogitari
possit. Bothius Lefeburium secutus pro „laeva“ una littera
adiecta ‚‚laevam“ scribi et post verba „stagnantibus undis“
comma poni vult, ut verba ita legantur: „nec laevam stag-
nantibus undis (sc. dextra), Effugium patet“. Germanice
haec verba ita vertit: „Hier fluthet der See3 zur Linken ver-
sperrt ist alle Flucht.“ Hunc sensum per se quidem aptum in
illis verbis inesse praefracte nego neque fas esse arbitror, tam
obscurum loquendi genus poetae tribuere. Quare hoc quoque
corrigendi propositum damnandum esse censeo. Meo qualicunque
iudicio hic locus prorsus non ita sanari potest, ut non simul
poetae verba turbentur. Silio enim hoc loco aliquid humani
accidisse opinor, ut in similem errorem in lib. IX v. 268 seqq. ,
eum incidisse recte Drakenborchius et Ernestius opinione augu-
rantur. Poetam autem putasse, Romanos a meridie in con-
vallem pervenisse, quod revera factum non esse satis compro-

 

¹ lib. XXII. c. IV. ,Q 4.

