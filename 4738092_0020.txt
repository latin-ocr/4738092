13

 

Rupertius in. appendicis suae pag. 175 congessit. Legamus
— ut nonnulla afferam ε- in Sil. H, v. 99 „ictus incautus“
i. e.- qui non cavetur, VI, 75 ‚,surda“ sc. fama i. e. quae non
auditur, multis locis ‚,caecus“ i. e. qui non videtur IV, 471
„belligeris campis“ i. e. campis . in quibus bellum geritur.
Fateor quidem, laudatos locos excepto „belligeris campis“ ad
adiectivi „incerta“ vim passivam comprobandam non plane
quadrare, cum etiam alibi illa adiectiva passive sumpta inve-
niantur, sed quidni Silius, ut primus ,‚belliger“ (nusquam alibi ¹
‚‚belliger“ passiva notione praeditum mihi occurrit) passive ad-
hibuit, ita in adiectivo „incerta“, quod vulgo passivam notio-
nem habet, etiam in hac verborum cohaerentia eadem poetica
libertate usus sit? Quam interpretationem si sequeris, coniec-
tura van Veenii una littera addita „incertam“ sc. bipennem
scribentis, quod mihi quoque primo in mentem venit, super-
vacanea est.

Lib. V, v. 96.

Codicum scripturam secuti editores hunc locum ita praebent:

„ ...... et tenui stant tramite fauces.“ Ι

Corvinus quidam Flaminium consulem nimia dimicandi
cupiditate ardentem a consilio Hannibalis aggrediendi arcere
studet, difficultates enumerans, quae obstant: hostes, nemorosa
iuga, stagnantes undae, fauces. Has Corvinus eis, quae supra
attuli, verbis commemorat. Vocabulum ,‚stant“ hoc loco poetae
manu scriptum esse, vix putari potest. Vox „stare“ suo quidem
iure usurpari potest de montibus (cfr. I, 546: „clausae starent
Alpes“), sed quomodo fauces „stare“ i. e. eminere possint, non
intelligo. Pro ‚,stare“ exspectaveris potius, quod contrarium
est, „iacere“ aut „sedere.“ Haec enim verba de planis locis
et vallibus, quibus fauces adnumerandae sunt, dici solent, cfr.
Ovid. fast. II, 392: „quaeque iacent, valles, maxima Circe tuae.“
Porro, ne ‚,stant“ genuinam esse lectionem existimemus,
etiam ea admonemur re, quod ablativus: „tenui . . . . tramite“

