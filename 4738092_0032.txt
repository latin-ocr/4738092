25

 

Poenorum turba deformi captivorum habitu indutus ingrederetur,
efficiebat, ut omnium odium converteretur in deos, „qui tantae
fidei et virtutis virum tam indigne tractari paterentur.“ Illud
quoque mentione dignum putem, quod verba „captivo tegmine
saeptus“ eleganter proxime praecedentibus verbis „superba Poe-
norum turba“ opposita sunt.

Quod in coniectura mea vocabulum ‚‚saeptus“ eodem fere
modo positum est, quo „indutus“ aut ‚‚vesffitus,“ haec illius verbi
significatio inusitata quidem⁴ est, sed confirmatur verbis Ennia-
nis (Ribbeck, Trag. Rom. fragm. 285 et 287): „Regnum reliqui
saeptus mendici stola“ et „Caedem caveo eum vestitu, squa-
lida saeptus stola.“ Quae duo Enniana exempla ad corroboran-
dum meum propositum eo maiorem me iudice vim habent, cum
Silium in carmine scribendo Ennium ante oculos habuisse mul-
taque ex eius sermone sibi assumpsisse verisimillimum sit. De
significatione vocis ,‚tegmen“‚ cfr. loci, quales sunt: Ov. Met.
XIV, 166: „Jam suus, et spinis conserto tegmine nullis, fatur
Achaemenides:“ Cic. Tusc. V, 32, 90 „mihi amictus est Scy-
thicum tegumen“ aliique.

Lib. VI, vv. 609—611.

Romanis acerbissima illa pugna ad laeum Trasimennum de—
victis, cum iam Hannibal in Romae muros „victricia signa“ ferre
pararet, Juppiter in Albano monte sedens urbem ad interitum
paene vergentem servare constituit fulmineque magno cum to-
nitru incusso Poeno tantum terrorem iniecit, ut a consilio Ro-
mae oppugnandae desisteret. Simul hoe Jovis signo Romani,
ut summum imperium ad Qu. Fabium Maximum Cunctatorem
deferrent, impulsi sunt, id quod a poeta his verbis exprimitur:

„Nec Poenum avertisse satis ς dat numine magno

Aeneadis mentem, gremio deponere tuto

Romuleam tandem Fabioque salutis habenas

Credere duetori.“

