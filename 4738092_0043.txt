36

 

Lefeburius, cur hoc vocabulum offensioni sit, tacent — plerum-
que de vetere struendi materia usurpatur et tum significat
idem, quod „ex vetusto renovatus“ germanice „wieder ausge-
frischt, schon einmal verwendet“ (cfr. Cic. Verr. II, 1, 147 148,
„lapis redivivus“ Vitruv. VH, 1, 3 „rudus redivivus“, Catull
XVII, 4 „assulae redivivae“) cum eo sensu, qui hic solus
aptus est, germanice: „wieder aufiebend“ rarissime idque apud
scriptores sub latinae linguae exitum demum praecipueque apud
scriptores ecclesiasticos legatur (cfr. Prud. cath. 111, 204: „Christus
redivivus.“)

Qua de causa, quin „recidivus“ ab Heinsio prolatum et
a Lefeburio editioni suae illatum, rescribendum sit, non dubito,
praesertim cum haec duo simillima vocabula ubique fere in
manuscriptis a librariis non satis diligentibus confusa sint (cfr.
Drak. notam lib. 1, v. 106 additam). Accedit quod eadem
vox apud Silium (1. Ι, 106), deprehenditur „gens recidiva
Phrygum“ Ξ das wiedererstehende Volk der Phryger)‚ quae
locutio sine dubio imitatio est Vergiliani: „recidiva Pergama“
14: das wiederauflebende, neu erbaute Pergamum), quod tribus
locis exstat. (Verg. Aen. IV, 344. VH, 322. Χ, 58).

Lib. X, vv. 473÷475.

.............. quinam ille sinistrae
Depugnet morti iuvenis, nomenque decusque
Erogitat —“

Sermo est de Cloelio, milite quodam Romano, in pugna
Cannensi perempto, cuius „nomenque decusque“ Hannibal ex
Cinna, qui e castris Romanis ad Poenos profugerat, quaerit.
Paulo post narratio generis Cloelii, a Cloelia virgine ducti
huiusque eximii facti sequitur.

Num „‘decusque‘ genuina lectio sit, magnopere dubito, cum
a Cinna Cloelii gloriae nullo modo mentio fiat neque, cur Han—
nibal „decus“ hostis plane ei incogniti rogaverit, perspiciatur.

