22

 

dum sermonem, quo illo loco poeta utitur, infinitivum histo-
ricum intelligam — eo tantum modo explanari possunt, ut
statuamus, terrae molem, quae antrum operiret (cfr. v. 150
„sub terras specus“) corruisse et anguem, qui in antro esset,
obruisse. Quibus expositis, quam apte de serpente „disiecta
tellure“ dictum et quam bene verba „disiecta“ et ‚,extulit“
a poeta adhibita sint, facile cognosci confido.

Lib. vl, v, 372.

„Accessi comes, haud ipso renuente, ratique
Impositus maestis socium me casibus add0.“

Depromptus est locus ex Mari narratione de Regulo a
Poenis de pace facienda Romam misso.

Duo meliores Sangallensis apographi L. et F. ,‚maestus“
exhibent, cum in Oxoniensi et Vaticano „maestis“ legatur,
quae scriptura ab omnibus excepto Bauero editoribus, quippe
qui praestantioribus libris non usi sint, in verborum seriem
recepta est. Bauerus primus ‚,maestus“ reposuit, sed num recte,
valde dubito. Vocabulum „maestus“ de Maro usurpatum non
omni quidem sensu caret, cum hic maestus esse posset propter
duram Reguli, domini sui, sortem, sed multo praestare mihi
videtur, „maestis“ scribere. Quomodo „maestis casibus“ accipien-
dum sit, sequens versus clare ostendit. Syllabae „us“ et „is“
etiam alibi incuria scribarum permixtae sunt. Idem vitium,

’ quo optimi codices hoc loco laborare mihi videntur, 111, 504

quoque a librariis commissum est. Ibi enim consentientes
libri ‚,maestus“ tradunt, cum totus verborum conexus ,‚maestis“,
quod Schraderus et L. Miillerus restituerunt, postulet. Deni-
que ad commendandum „maestis,“ de quo agimus, loco, nisi
magni tamen alicuius momenti est, quod eadem fere tota loquendi
forma in l. V, v. 237 invenitur: „et socium duris se casi-

bus addit.“

