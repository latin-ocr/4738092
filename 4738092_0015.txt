8

 

Hannibalem litus Thrasymeni lacus ad laevam habuisse, ad al-
teram vero partem in montibus insidias posuisse. Non possunt
itaque Romani, qui Karthaginiensibus obversi erant, pariter litus
et lacum ad laevam habere. Cluv. 1. Π, Antiq. cap. III, p. 585
scribarum errorem esse putat, et legendum „dextra stagnantibus

undis“. Sed idem Silius l. IV, v. 826 ita loquentem Hanni- -

balem inducit: „Tu laevos propior colles accede Choaspe“ Ergo
Poenis non litus Thrasymeni, sed colles ad laevam fuerunt:

Romanis vero hoc loco Thrasymenus lacus. Quare omnia recte
procedent, si servata hocloco recepta scriptura, supra v. 4 legas:
„At parte e dextra restagnans gurgite vasto. Nisi potius ipsius
Silii error existimandus sit, qualem et infra notavi lib. IX, 268“.

Qua in Drakenborchii argumentatione nonnulla quidem
probanda, sed plura improbanda esse mihi videntur. Recte
quidem vir doctus docet, cum v. 824 superioris libri diceretur,
colles Poenis ad laevam fuisse, litus Trasimennum Hannibali a
laeva parte fuisse non posse, cum Hannibalem frontem vertisse
nusquam memoratum sit. Sed forsitan quispiam dixerit: „Nonne
ille versus 824 libri superioris vitio laborare potest, ita, ut hoc
loco »dextros« et »laevos« mutata sint?“ Sed frustra! Voca-
bulum enim ‚,laevos“ (v'. 824 l. IV) integerrimum esse, liquide
patet ex Polybii1 verbis: „⁰0 γε μὴν Ἀννίβας ἅμα μὲν εἷς
τοῦμπροσθεν ὥς πρὸς τὴν (Ρώμην προῄει διὰ τῆς Τυρρηνίας
εὗώνυμον μὲν πόλιν ἔχων τὴν προσαγορευομένην Κορτιύνιαν καὶ
τὰ ταύτης ὅρη, δεξιὰν δὲ τὴν Ταρσιμένην καλουμένην λίμνην.“
Minime igitur dubium est, quin lacus Trasimennus Hannibali,
cum in itinere esset, ad dextram fuerit.. Sed inde prorsus non
cum Drakenborchio iisque, qui ab eo stantJ concludi licet, vocem
„laeva“ v. 4 in ‚,dextra“ mutandam esse. Equidem alia ratione
magisque, ut spes me tenet, apta vocabulum ‚‚laeva“ v. 4 ex-
planari posse existimo, quod infra demonstrabo. Ut in expo-
nenda Drakenborchii sententia pergam, vir doctus adstipulanti-
bus Ernestio et Rupertio pro certo affirmat (vide eius argu-

¹ Historiae, l. ΙΙΙ, cap. 82, paragr. IX.

