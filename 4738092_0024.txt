17

 

minime intelligo. Neque magis verisimilis mihi videtur Heinsii
coniectura „datum atque,“ quam Drakenborchius et Ernestius
verborum conexui inseruerunt. Barthius loco mederi studebat,
„particula ‚,ve“ aut „ne“ deleta scribens: „Nec Bagaso exultare
datur, impune relictum Consulis ..... “ „Exultare enim volebat
Bagasus —— haec sunt Barthii verba — impune sibi eam caedem
relictam esse.“ Qua corrigendi via integram sententiam effici
negari nequit, sed poetam non ita scripsisse luce clarius est.
Versus enim laborat vitio metrico, cum syllaba ,‚tur“ in quarto
versus pede eiecta particula. „ve“ aut „ne“ arsis effici non possit.
Accedit, quod, si a poeta „datur“ omissa vocula „ve“ aut „ne“
scriptum esse arbitramur, quomodo molestissimae illae particulae
in libros irrepere potuerint, minime cogitari potest. — Ego
·Bar1:hii emendandi via adductus poetae verba restitui puto
scribendo „datum est“, ut omnia, quae sequuntur (impune
relictum . . . . Libonem) ex verbo „exultare“ 1 pendeant. Mea
enim opinione „datum est“ in antiquo codice ita exaratum
erat: datume. Si socordia librarii linea super ,‚e“ scripta
omissa erat, sequens librarius totius versus sensum non satis
diligenter respiciens facile pellici poterat, ut „daturve“ legeret
et in exemplari suo scriberet, unde hoc vitium in omnes codices
transiit. Sensum loci, qui coniectura mea fit, iam supra in
Barthii emendandi conatu afferendo explicavi.

Lib. V, v. 548.

„ ......... quem poplite caeso
Dum spoliat, gravis immiti cum turbine costas
Fraxinus irrupit ; . . . .“
Pro „spoliat“ in libris traditos omnes praeter Bauerum
editores voce ‚‚tibi“ v. 544 et secunda persona ,‚tentas“ v. 546

¹ De constructione „exultare“ verbi cum infinitivo cfr.: J. Schmidt,
De usu infinitivi apud Lucanum, Valerium Flaccum, Silium Italicum.
Diss. Halii Saxonum 1881 (p. 112 seqq). J. Schinkel‚ Quaestiones Si-
lianae, Diss. Lps. 1884 (p. 56 seqq.)

2

