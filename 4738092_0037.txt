30

 

,‚Picenum“ adiuncto offendere non licet, cum exempla similis
poetici usus apud Silium passim deprehendantur. cfr. VH,
160 „arva uberis Falerni“ VH, 210 „dives Tmolus,“ multaque
alia. Postremum memoro, agros Piceni apte a poeta ‚‚Pa]]adios“
dictos esse, cum feracissimi essent olivarum, quam arborem
Palladi sacram fuisse nota res est. cfr. Plin. hist. nat. XV, 3:
„In ipsa Italia caeteris olivis praeferuntur Picenae et Sidicinae.“

Lib. VII, vv. 409—412.

„Ecce autem flatu classis Phoenissa secundo,
Litora Caietae Laestrygoniosque recessus
Sulcabat rostris portusque intrarat apertos,
Ac totus multo spumabat remige pontus“ -—

Propter imperfecta ‚,sulcabat‘· et „spumabat“ Lefeburius
et van Vcenius pro ,‚intrarat“‚ quam plusquamperfecti formam
omnes codices testantur, „intrabat“ rescribi volebant. Sed li-
brorum scriptura „intrarat“ servanda est, cum plusquamper-
fectum hic imperfecti vicibus fungatur, ut aeque „afflarat“ in
l. I, 576 seqq.: „Pellebat somnos Tithoni roscida coniux, Ac
rutilus primis sonipes hinnitibus altos afflarat montis roseasque
movebat habenas“, qui locus nostro tam similis est, quam ovum
ovo, Qua in discrepantia legum grammaticarum nihil insolens
inveniri potest, cum ut in multis aliis ita etiam in usu tempo-
rum Silium multum sibi indulsisse, frequentibus exemplis, quae
Verres congessit, satis confirmetur.

Lib. vll, V. 536—537.

Quasi praeteriens commemoro in verbis: „Atque ea Cunc-
tator pensabat ab aggere valli, Perlustrans campos oculis ..... “
in omnibus editionibus veram interpunctionem adhuc nondum

¹ P. Verres: De Tiberii Silii Italici Punicis et Italici Iliade la-
tina quaestiones grammaticae et metricae. Mon. 1888 (p. 17 seqq.)

