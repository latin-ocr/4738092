31

 

restitutam esse. Verba „ab aggere valli“ enim ab editoribus a
sequentibus verbis „perlustrans campos“ oculis commate dirimun-
tur, quamquam haec verba necesse inter se coniungenda esse.
Qua de causa vulgata distinctione post „valli“ sublata post voca-
bulum „pensabat“ comma ponendum est.

Lib. VIII, vv. 338—340.

‚, ................. itque superbus
Tantum non strictis mucronibus; ulla retardet
Ne pugnas mora, dum vagina ducitur ensis.“

Quibus verbis ut proxime praecedentibus versibus Aemi-
lius Paulus consul amara cum irrisione temerariam pugnandi
cupiditatem Terentii Varronis collegae describit. Post verba:
„itque —— mucronibus“ in editionibus a Drakenborchio et Ernestio
curatis semicolon ponitur, cum verborum conexu, ut primo con-
spectu cognoscitur, comma exigatur, quam veram interpunctio-
nem iam Rupertius restituit. Quare, cur Bauerus plane falsam
pristinam distinctionem reposuerit, minime assequor, idque eo
magis miror, quod vir doctus in praefationis tomi I editionis
p. XI, in verborum distinctione, cum summa lex sententiarum
perspicuitas sibi fuisset, fortasse se nimium fuisse contendit.

Eundem in modum, quo hoc loco, Bauerus peccavit in
eiusdem libri v. 477 et duobus seqq. — qui deprompti sunt
ex catalogo populorum Romanorum, qui pugnae Cannensi inter-
fuerunt:

„Affuit .......................

. et, antiquus* Romanis moenibus horror,

Clusinum vulgus; cum, Porsena magne, iubebas

N ec quicquam pulsos Romae imperitare Superbos.“
cum Drakenborchio et Ernestio post „vulgus“ graviter inter-
pungens, quamquam verba: „cum‚ Porsena . . . imperitare Su-
perbos“ cum praecedentibus verbis artissime cohaerere luce cla-
rius est. Etiam hic vera interpuncti9‚ quae est comma, iam a
Rupertio restituta est.

