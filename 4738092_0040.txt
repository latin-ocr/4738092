33

 

tissima hoc loco esse mihi videntur verba, quibus Modius alio
loco, quo dicit de vulgata lectione „ore puer puerique habitu“
usus est: „Malam rem, ut pueri habitu in aciem descenderit Piso
ille, quem ait poeta aetate adhuc puerum, sed maturitate animi
senem fuisse.“ Quanto plus probabilitatis habet lectio ab Italo
quodam profecta, quae — ut iam supra memoravi — ante Mo-
dium in omnibus editionibus exstabat: „ore puer puerique ha—
bitu“ Modius sane „puerique ‘habitu“ reiecit, sed ,‚habitus“
plane falso ‚,vestitum“ intellexit, cum idem esse quod „speciem
corporis“ liquide pateat. Aliam tamen causam habeo, cur in
hac quoque coniectura non acquiescendum esse iudicem.
Offendo enim in nudo ablativo ‚,(puerique) habitu“, qui quo-
modo apte explicari possit, nescio. — Lenissima autem mutatione
in verbis „puerique habitu“ facta, locutio manuscriptorum lec-
tioni haud ita dissimilis exsistit, quae et sensu et verborum forma
ita satisfacit, ut non indigna esse mihi videatur, quae Silio tribua-
tur. Scribo enim: „ora puer puer inque habitum (1 puerque
in habitum) quod idem esse volo, quod „puerque habitu“ ger-
manice „und ein Knabe hinsichtlich der Gestalt, oder der ausseren
Erscheinung.“ De hac praepositionis ‚,in“ constructae cum ac-
cusativo vi cfr„ quae a Verre L l. in capite „De usu praeposi-
tionum“ sub voce ‚,in“ (pag. 35) dicta sunt. Hic affert ex Pu-
nicis haec duo exempla: XI, 504 „Superis in vota secundis“
H, 498 „fecundum in fraudes hominum genus . . .“ Duo voca-
bula ‚,ora“ et ,‚habitum“ q. 0. „speciem corporis“ ad indicandam
teneram Pisonis aetatem aptissime inter se coniuncta esse, cum
‚,ora“ pertineat ad vultum nondum barbatum, habitus intelligen-
dus sit de iuvenili nondum satis firmato corpore praecipueque
’ (10 teneris membris ‚ quis est qui infitietur? Ad commendan-
dam coniecturam meam id quoque memoro, quod geminatio
substantivi ‚‚Pueff‘ optime se habet, cum ita verba ,‚ora puer
puer inque habitum“ eo acrius sequentibus verbis opponantur.
Postremum scriptura a me prolata non tantopere a traditae
ductibus abhorret, ut, quomodo vitium nasci potuerit, intelligi
nequeat.

3

