28

 

dem“ et coniecturae meae minima est 3 litterae „i“ et ‚,t“ in an-
tiquis libris simillimae etiam alibi saepe permixtae sunt, quo
errore commisso facile hocloco fieri poterat, ut socors librarius
ex „tam rem“ ‚,tandem“ legeret. Si cui denique propositum meum
non placet propter duritatem metri, cum duae eaedem fere syl-
labae „Romuleam iam“ deinceps sequantur, is memor sit, Si-
lium non esse elegantem atque perpolitum versificatorem , simi-
lesque metri duritias non nimis raras esse. cfr. velim —- ut unum-
quidem exemplum afferam. -- l. IX. v. 372 „vitam iam.“

Lib. VI, v· 648 seqq.

Post proelium ad Trasimennum factum Hannibal „turbatus
Iove et exutus spe moenia Romae pulsandi“ (v. 642) avertit
iter in Umbriam et

„tum Palladios se fundit in agros

Picenum dives praedae atque errantibus armis,

Quo spolia invitant, transfert populantia signa;“
Vocabulum „Picenum“ librorum consensu traditum ab edito-
ribus, nisi fallor, genitivus pro ,‚Picenorum“ z der Picener
pendens aut a verbis „Palladios agros“ aut a substantivo „prae-2
dae“ intellegitur. Sed mirum in modum falluntur viri docti,
quod incolae Piceni „Picentes“ dicuntur, cum ,‚Picenus“ adiecti-
vum sit. Quod formae atque significationis discrimen non
solum lexicis evincitur, sed etiam clare elucet ex aliis Silianis
locis, qui sunt: V, 208 „Picentum agmina“ X, 132: „Picentum
acies“ IX, 273 „Picentis i. e. VIII, 425: ubi adiectivum posi-
tum est „Picenae telluris.“ Hac falsa vocabuli „Picenum“ ex-
plicatione factum est, ut verba „dives praedae“ ad Hannibalem
referrentur. Sed tali ratione illa verba, etiamsi cum Livineio
pro ,‚Picenum“ ,‚Picentum“ scriberetur, minime explanari posse,
demonstraturum me esse spero. In verbis „dives praedae ——
si de Hannibale dicta esse putas —- primum cogitas praedam,
quam Hannibal forte in itinere per Umbriam facto rapuerat,

