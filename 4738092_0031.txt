24

 

quibus hic ambigitur, valde repugnare contendo. Primum com-
memoro vv. 346—349‚ qui exhibent mandata, ad quae'confi-
cienda Regulus cum legatis Poenorum Romam missus est.
Secundum hanc Silii narrationem (cfr. imprimis v. 349) Kar-
thaginienses Regulum solum cum Poenis captivis rependere

i. e. permutare volebant. Levioris momenti est v. 389, quo v

dicitur, cum navis, qua legatio Karthaginiensium Regulusque
veheretur, Romam appulsa esset, totam civitatem Romanam
captivo i. e. Regulo, non captivis obviam ivisse. Plurimum
opinionem meam adiuvari puto vv. 479—481:

„At non CarthagO, fraudum domus, inscia quantum

E nobis restet, iuvenes parat, aspere ferro

Pectora, captivos nostra pensare senecta.“
quibus dictis Regulus in contione Romanorum in curia ha-
bita captivorum Poenorum permutationem vehementer dis-
suadet. Sensum horum versuum Ernestius apte ita declarat:
„Carthago, quae non ignorat, quam exiguae meae sint vires,
callide captivos suos, vegetos ad bellum iuvenes, mecum homine
sene et decrepito, permutari cupit.“ Quae Reguli verba omni
sensu carerent, si praeter Regulum alii Romani captivi commu—
tandi causa Romam missi essent. Quid plura! Tribus, quos
modo attuli, locis satis bene consideratis collatisque cum verbis
„captivoque agmine“ mihi quidem minime dubium est, quin hic
locus non ita, ut in libris legitur, a poeta scriptus sit. Medi-
tanti, quomodo poetae manus restitui possit, in mentem mihi
venit: „captivo tegmine“‚ quae coniectura multum habet, qua
commendetur. Primum traditae lectionis formam non nimis
deserit, tum sensum efficit, qui toto verborum conexui optime
convenit. Captivo enim tegmine idem significatur, quod postea
v. 407 verbis: „velamine Poeno“ sc. vestis deformis, qua in-
dutus Regulus, superior Romanorum consul, popularibus suis
miserrimum adspectum praebebat. Tali ratione vetiam seq. vers.
verba „et invidiam caelo divisque ferebat‘g antea non satis fa-
cilia ad intelligendum plane dilucida fiunt. Poeta enim hoc di-
cere voluisse mihi videtur: Regulus, cum media in superborum-

