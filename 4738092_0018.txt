11

 

basse mihi videor, ob eam causam colligere vetamur, quod
multis indiciis clare demonstratur, Silium in tota hac re descri-
benda ad Livium accurate se applicasse. Equidem illum errorem
poetae momento ipso scribendi, ut ita dicam, obrepsisse existimem.

Iam redeamus ad locum v. 4 „at parte e laeva“, unde

profecti sumus. Restat, ut Schlichteiseni interpretandi ra-
tionem, cui Bauerus favet, commemoremus. Haec sunt eius
verba: „Tantum abest, ut quod colles IV, 824 laevi dicti
sunt, hoc cum loco nostro pugnet, ut, si e. g. Hannibalem a
meridie collium septentrionem versus lacui oppositorum et
occidentali litore in angustias penetrasse, deinde autem fronte
versa consedisse posuerimus, iidem colles, quos ante ad sinistram
manum Poeni habuerint, ad dextram, lacus vero ad laevam
siti sint.“ Cui explicationi adstipulari non cunctarer, si Hanni—
balem revera frontem vertisse a poeta dictum esset. Quare
ego aliter rem expedire studeo. Puto enim vocabulum ‚‚laeva“
dictum esse ex prospectu Silii, cui sane, cum Romanus a meridie
totam regionem spectaret, lacus laeva, colles dextra parte siti
erant. Aliter quidem res se habet in duobus aliis, quos iam
saepius attuli, locis. (v. 824 1. IV, et v. 95 l. V) Ibi enim
personae a poeta loquentes inducuntur, ut illae locorum signi-
ficationes ex eorum tantum prospectu intelligendae sint, cum
in versu 4 poeta ipse lacus Trasimeni vicinaeque regionis fa-
ciem describat.

Lib. V, v. 63 seqq.

In enumerandis prodigiis, quae ante proelium ad lacum
Trasimennum factum observata esse Silius narrat, hoc quoque
omen commemoratur:

„Neo rauco taurus cessavit flebile ad aras
Immugire sono, pressamque ad colla bipennem
Incerta cervice ferens altaria liquitJ‘

¹ 1. l. p. 112.

 

