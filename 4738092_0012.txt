Blassio, viro doctissimo atque sagacissimo et cum Thi-
lone de Silianis studiis provehendis optime merito, cum iam
omnes sperarent, novam poetae editionem ab eo curatam brevi
in lucem prodituram esse, praematura morte abrepto, Ludovicus
Bauerus impulsu Teubneri inceptum opus absolvere coepit.
Prior editionis novae pars, quae libros I—X exhibet, exeunte
anno 1890 impressa est, quam volumen, quo libri XI—XVH
continentur, praeterito anno secutum est. Propter magnas vir-
tutes, quibus prior pars commendabatur, suo iure deepio, iam
priusquam alterum volumen publici iuris factum est, in recen-
senda ¹ hac priore operis parte affirmare licebat, nos editionem
praestantem et certo codicum fundamento nisam, qua adhuc
careremus, adepturos esse. Omnes, qui de priore volumine iudi-
cium fecerunt, Bauero summae laudi vertunt, quod plurimis locis
codicum scripturam defendit contra magis speciosas quam ne-
cessarias coniecturas virorum doctorum. Praeterea editori con-
cedere debemus, eum pro felici sua divinatione, cuius iam antea
in commentatione „Zu Silius Italicus“ '2 sagaciter scripta prae-
clara specimina dederat, haud paucis locis certe corruptis poetae
manum reposuisse. Alia editionis virtus in eo consistere mihi
videtur, quod Bauerus in diversis librorum lectionibus plerumque
maxime verisimilem elegit.

Sed quoniam de virtutibus novae Silii editionis diximus,
ea quoque, quae minus placent, commemoranda sunt. Ac pri-

¹ Bursians Jahresbericht 1890. Bd. 63. p. 203.
² Fleckeisens Jahrbficher 1888, p. 193—224.

