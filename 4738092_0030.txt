23

 

Lib. VI, vv. 400—402.

Nave, qua Karthaginiensium legati cum Regulo Romam
vehebantur, ad urbem appulsa, Regulus, postquam in patriam
ripam egressus est, ’

, ..... cingente superba
Poenorum turba, captivoque agmine saeptus
Ibat et invidiam coelo divisque ferebat.“

Quomodo verba „captivoque agmine saeptus“ accipienda
sint, luce clarius est3 intelligas enim necesse praeter Regu-
lum primo bello Punico in Africa a Karthaginiensibus cap·
tos Romanos, de quibus commutandis legatio illa Poenorum
Romam missa est. Hos autem captivos statim cum legatis
Reguloque iis adiuncto Romam profectos esse, nullus rerum
scriptor tradidit, sed omnes consentientes nihil aliud narrant,
nisi Karthaginienses legatos Romam misisse, ut de pace fa-
cienda et si haec reiiceretur de commutandis captivis agerent,
et huic legationi, ne irrita esset, Regulum addidisse. Si igitur
Silius reliquos Romanos captivos simul cum legatis Reguloque
navi Romam vehentes facit, poetam fidem historiae non nimis
severe observasse censendum est. Qua in parva narrationis
Silii et rerum scriptorum discrepantia haerendum non esse
verbaque „captivoque agmine“ suo iure a poeta usurpata esse,
quispiam iudicaverit. Sed cave fallas! Quisquis aliquatenus
diligenter totam narrationem de legatione Karthaginiensium
libro sexto insertam perlegerit, in complures locos incidet, qui
lectioni codicum „captivoque agmine saeptus“ prorsus repug-
nant, cum omnibus his locis de Regulo solo redimendo, non
de reliquis captivis commutandis sermo sit. Accedit quod,
quamquam saepe in copiosa narratione apta occasio offertur,
reliquorum captivorum nusquam mentio fit, praeter Marum,
armigerum Reguli, quem sua sponte dominum suum secutum
esse vv. 372s73 (cfr. quoque v. 129) clare indicare mihi viden-
tur. Iam accuratius inspiciamus hos locos, quos verbis, de

